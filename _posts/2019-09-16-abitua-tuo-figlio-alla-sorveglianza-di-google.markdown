---
layout: post
title: Abitua tuo figlio alla Sorveglianza! Gratis, con Google Family Link!
public: false
author: giacomo
---
Google Family Link è un sistema di "*parental control*" per Android
distribuito gratuitamente da Google.

Si compone di due applicazioni, una da installare
[sui device dei genitori](https://play.google.com/store/apps/details?id=com.google.android.apps.kids.familylink&hl=it)
e l'altra [sui device dei figli](https://play.google.com/store/apps/details?id=com.google.android.apps.kids.familylinkhelper&hl=it).

L'interfaccia di Family Link consente anche di creare un account Google
per bambini di età inferiore a 13 anni, del tutto analogo a quello degli
adulti, con cui questi potranno accedere alla maggior parte dei servizi Google.  
Collegando tale account (o uno esistente) a quello dei genitori, permette loro
di controllare cosa fanno bambini ed adolescenti mentre utilizzano il loro
sistema Android (sia esso un tablet o un cellulare) o Chromebook.  

In particolare, permette ai genitori di:

- gestire le App dei figli
  - ricevendo notifiche sulle App che questi installano
  - gestendone gli acquisti in-app
  - nascondendo certe App nello store o sul dispositivo
- visualizzare report settimanali e mensili sulle attività dei figli
  - siti internet visitati
  - tempo trascorso usando ogni App 
- bloccare il dispositivo dei figli da remoto o ad una certa ora
- seguirli da remoto, tracciandone la posizione

In sostanza, Google condivide con i genitori una minuscola frazione
dei dati che raccoglie sui ragazzi che gli vengono consegnati.

Che luoghi frequenta vostro figlio? In che orari?  
Quanto tempo passa davanti ad uno schermo?  
Che siti internet visita? Dove clicca?  
Quale è il genitore più apprensivo?  
Lo preoccupano di più i siti internet che visita o il luoghi che frequenta?

Tutti questi dati, incrociati con quelli raccolti attraverso tutti gli altri
servizi di Google e su tutti gli utenti, permettono permettono di creare 
profili molto precisi dei regazzi, dei genitori e della loro famiglia,
incluse le loro dinamiche famigliari. 

# Il prodotto sei tu?

Le [FAQ](https://families.google.com/intl/it_ALL/familylink/faq/) spiega
che "I servizi Google sono supportati grazie agli annunci pubblicitari,
quindi tuo figlio potrebbe vedere annunci pubblicitari".

Si potrebbe pertanto dedurre che il vecchio spot "Se non lo paghi, il 
prodotto sei tu" andrebbe riadattato per includere nel prodotto anche
i figli.

Ed in un certo senso è vero: le informazioni raccolte da Google durante l'infanzia
e l'adolescenza dei nostri novelli [Sam Oliver](https://it.wikipedia.org/wiki/Reaper_-_In_missione_per_il_Diavolo) 
rimarranno disponibili sui loro server per decenni, permettendogli di
produrre profili psicologici precisissimi e di prevedere il loro comportamento
da adulti in modo molto più preciso di quanto non farebbero loro stessi.



<img src="/graphic/GoogleFamilyLink.jpg" title='Un bimbo che Google "protegge" dai propri errori.' />
 
# Sbagliando si impara
